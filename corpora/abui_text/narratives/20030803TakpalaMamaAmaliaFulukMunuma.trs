<?xml version="1.0" encoding="ISO-8859-1"?>
<!DOCTYPE Trans SYSTEM "trans-14.dtd">
<Trans scribe="Frantisek Kratochvil" audio_filename="20030803TakpalaMamaAmaliaFulukMunuma" version="2" version_date="081030">
<Speakers>
<Speaker id="spk1" name="Amelia Lanma" check="no" type="female" dialect="native" accent="Abui" scope="local"/>
</Speakers>
<Episode>
<Section type="report" startTime="0" endTime="1600.320">
<Turn startTime="0" endTime="1600.320" speaker="spk1">
<Sync time="0"/>
&lt;silence&gt;
<Sync time="24.551"/>
la teitu,# o Fuluk Munuma.#
<Sync time="30.749"/>
&lt;silence&gt;
<Sync time="33.374"/>
henu he'ura upi yeting-ayoku.#
<Sync time="37.045"/>
henu dining# yeting-sua do.#
<Sync time="42.255"/>
ee fing do# di hefangi ya:#
<Sync time="46.036"/>
"Fuluk Munuma!# eneng mi hu,# na mayol mia yo!#"
<Sync time="51.545"/>
henil ti, di hefangi ya:#
<Sync time="53.94"/>
"ah!# na neng mi se?#"
<Sync time="57.413"/>
"pitang tatohu ba namei maiye,# a mayol mia yo!#"
<Sync time="62.225"/>
henir ba nala do,# fing demayol mii.#
<Sync time="65.944"/>
dimayol mii, dikang he'ayoku# di hefangi ya:#
<Sync time="70.82"/>
"Fuluk Munuma!#"
<Sync time="73.634"/>
"eneng hel mi hu,# na mayol mia!#"
<Sync time="78.035"/>
henil ti,# di hefangi ya:# 
<Sync time="81.098"/>
"ha!# fing hati,# pitang tatohu ba namei mi,# di mayol mii.#
<Sync time="87.294"/>
"hare el baai pitang tatohu ba namei maiye,# a mayol mia yo!#"
<Sync time="92.075"/>
dikang hesua:#
<Sync time="94.09"/>
"Fuluk Munuma!#"
<Sync time="96.309"/>
"a neng mi hu,# na mayol mia.#"
<Sync time="99.17"/>
henil ti,# di hefanga: "ah!#"
<Sync time="102.623"/>
"la teitu ya he'ayoku hati,# pitang tatohu ba namei maiye,# di mayol mii do.#"
<Sync time="109.479"/>
"el baai henil kaan to.#"
<Sync time="111.899"/>
"hare ko pi# pitang tatohu ba namei maiye,# el baai mayol mia.#"
<Sync time="117.759"/>
dikang hebuti,# hebuti dikang hefangi ya:#
<Sync time="122.409"/>
"Fuluk Munuma!# a neng tahai hu,# na mayol mia.#"
<Sync time="127.828"/>
henil ti: "ah!"#
<Sync time="130.14"/>
"efinge, he'ayokuye, hesuaye,# hen hati# pitang tatohu ba namei,# mayol mii.#"
<Sync time="137.494"/>
"yal edo baai ba pitang tatohu ba namei maiye,# a mayol mia kaango!#"
<Sync time="142.39"/>
henil dikang demayol mia.#
<Sync time="144.937"/>
dikang heyeting:#
<Sync time="147.328"/>
"Fuluk Munuma!# eneng mi hu,# ma pi# nel baai ba na# mayol mia.#"
<Sync time="156.943"/>
"ah!# efing loku hati pitang tatohu ba namei mi,# demayol mii,# edo baai ba# pitang tatohu ba namei maiye,# a mayol mia kaang.#"
<Sync time="167.392"/>
dikang demayol mii.#
<Sync time="169.548"/>
dikang hetalaama:#
<Sync time="172.22"/>
"Fuluk Munuma!# eneng tahai,# ma na mayol mia.#"
<Sync time="177.901"/>
"ah!# efing loku hati,# na neng mi se, mayol mii.#"
<Sync time="183.23"/>
"na ba naha maiye,# pitang tatohu ba namei maiye,# di mayol mia.#"
<Sync time="188.573"/>
"hare, el baai emayol mia.#"
<Sync time="190.236"/>
dikang demayol mi.#
<Sync time="191.799"/>
dikang heyeting-ayoku:#
<Sync time="194.268"/>
"Fuluk Munuma!#"
<Sync time="196.315"/>
"fing loku demayol mii,# nede dara do!#"
<Sync time="199.721"/>
"hare a neng mia re!# ma na mayol mia yo!#"
<Sync time="202.475"/>
"ah!# efing loku hati ee# na neng mi se, di mayol mii,# el baai emayol mia to!#"
<Sync time="210.31"/>
henir hen,# tafuda hemayol hopa.#
<Sync time="213.618"/>
heniri yo,# he'ura wee di# hefangi ya: "ah!#"
<Sync time="218.326"/>
"beeka maiye,# ko pi pi'ura do# hemangmat bele.#"
<Sync time="223.942"/>
henil mi,# dining yeting-ayoku# datang tatohu ya,# hemangmat beli.#
<Sync time="230.122"/>
henil ba, mi ba,# hohatani ya,# difal fala mia.#
<Sync time="236.216"/>
fala mia do, di# ko ya hieng yaa maiye,# tufol batemang do hu# di fakdi ya, hedo mia di ii-ii yaa ba ya hieng mia.#
<Sync time="246.564"/>
hare hedo mia heya di tai laaki,# ya dawele.#
<Sync time="251.172"/>
di ya dawel do,# di ya hieng mia,# hemunuma del ong hayei.#
<Sync time="257.894"/>
del ong hayei hen,# hepikaai harik.#
<Sync time="261.551"/>
hepikaai harik mi, di# wo# ya hieng tahang mara# di tila munuma nuku tukoni,# mi sei,# dapo dong hafiki ya,# hen hemangmat dining ayoku defalang siyei,# hen harik ba taa.#
<Sync time="278.337"/>
taa ti,# ko ya,# he'ura wee nu do wile: "mangmat!#"
<Sync time="283.783"/>
"ma eya yo?#"
<Sync time="285.268"/>
"niya harik to!#"
<Sync time="286.722"/>
"te widi?#"
<Sync time="288.41"/>
"hepieng naha do, daweli ya,# nala do,# o la harik to.#"
<Sync time="292.751"/>
"oh!# ma si, hedo kaang mi,# yang hemunuma del ong hayei.#"
<Sync time="298.048"/>
henil do, hen# he'ura upi yeting-ayoku do di# tahaai ba hada pa hada marang.#
<Sync time="305.539"/>
di yaa# o ya hieng,# henu mia mi,# henu mia ti,# ko yaa#
<Sync time="311.497"/>
&lt;silence&gt;
<Sync time="315.15"/>
iti#
<Sync time="316.087"/>
&lt;silence&gt;
<Sync time="328.982"/>
o hedo mia ama# ama deluokai ia.#
<Sync time="333.937"/>
ko yaa,#
<Sync time="335.748"/>
&lt;hel rumang do hane nala do baai&gt;#
<Sync time="340.138"/>
Fungfuna Awenkoli.#
<Sync time="342.936"/>
hel ama do hane Fungfuna Awenkol do,# heluokai heraala balei.#
<Sync time="349.105"/>
heraala balei yo, hen di mi# di mi ba hamunang ti,# lakaang munuma.#
<Sync time="354.024"/>
"oh, hedo latukoi munuma yo, kawaisa yo!#"
<Sync time="357.168"/>
"hedo kul maseena!#"
<Sync time="359.274"/>
heniri ya,# nala yo,# hen# deura wee do:#
<Sync time="366.16"/>
"hah!# ne'ura henala do a hieni?#"
<Sync time="369.464"/>
"hei nala?#"
<Sync time="370.901"/>
"hemunuma do!#"
<Sync time="372.495"/>
"naha do!#"
<Sync time="374.417"/>
"ah!# ya iya dong saai do,# ya bang do!#"
<Sync time="379.662"/>
henil ti: "ai!#"
<Sync time="381.975"/>
"ko na# mi ba hel haba,# ko tei wile?#"
<Sync time="388.381"/>
"it kira nuku el!#"
<Sync time="389.878"/>
"nei nuku el!#"
<Sync time="391.488"/>
"yawa nuku el!#"
<Sync time="392.77"/>
"nei nuku el!#"
<Sync time="394.051"/>
"hen ta aimala nuku el!#"
<Sync time="395.644"/>
"nei nuku el!#"
<Sync time="397.441"/>
"hin ta ko te wile, ede tanga!#"
<Sync time="400.141"/>
"ai,# mayol nu la nelo!#"
<Sync time="404.281"/>
henir ba nala hen: "ai!#"
<Sync time="406.203"/>
"ma si, ko pi yaa hakolra!#"
<Sync time="408.704"/>
"hakolri ya:# "ai!#"
<Sync time="410.969"/>
"ko mida# filei nee, hare# ko# efeela nuku di# maran to!#"
<Sync time="420.173"/>
henir ba hok fanga.#
<Sync time="421.814"/>
henir ba nala mi, di yaa:# hel munuma do hei nari.#
<Sync time="426.395"/>
henile hen hokaanri.#
<Sync time="428.411"/>
hokaanra do,# hen# di# hefangi ya:#
<Sync time="435.527"/>
"yala mida maiye,# ko pi fu takai, filei nee.#"
<Sync time="440.437"/>
"ma hare,# efeela nuku ko marang.#"
<Sync time="444.857"/>
"hare a heyaa-fokang rowadi so!#"
<Sync time="446.841"/>
"kaan to!#"
<Sync time="448.561"/>
henir ba, nari yo,# hel Fungfuna Awenkol do# depikaai do ong nari.#
<Sync time="456.286"/>
kaanra mi, dikang# mayol wiri ya, depikaai dokori, henile.#
<Sync time="460.771"/>
dikang di fulak nuku# hatamadi kaanri,# detik o hakil hawai si,# beeka.#
<Sync time="467.448"/>
henil mi tokai nuku mi ba,# darahieng hekori,# kaanra mi,# kutang meeni, konrek meeni,# keng nuku teei, nuku defui he'ii,# kaanri di marei.#
<Sync time="479.546"/>
di yaa,# ti he'ura we maada.#
<Sync time="484.249"/>
"ma,# nefeela yo?#"
<Sync time="486.103"/>
"ah,# efeela to fala mia to!#"
<Sync time="487.931"/>
henile, hen# dom pang kul mayole, henil hare# hen:#
<Sync time="493.38"/>
"ei,# nefeela marango!#"
<Sync time="495.599"/>
henil mi fala dong marei.#
<Sync time="498.005"/>
hopa dong marei ba,# kaanra mi,# hen difal defu takai,# demeeting takai,# kaanra tuntama mi, ama luuke.#
<Sync time="510.02"/>
ama luuk do,# dining ayoku tawak ba# luuk dong we.# 
<Sync time="516.246"/>
di yai he'iya dong we ti,# ah, ya,# wei kaanri, luuk do hetek ti,# hen di:#
<Sync time="523.042"/>
"nefeela!#"
<Sync time="524.371"/>
piwai, wai pikuya, hare pi yaa aisi te.#"
<Sync time="527.496"/>
hen di yaa aisa ti,# ee hefeela neng, hare# ee la kupil-kupil,# henu la ter-ter ba.#
<Sync time="535.575"/>
henil ba nala:# "nefeela?#"
<Sync time="538.076"/>
"edo ei do# kupil-kupil, nei do ter-ter do!#"
<Sync time="541.579"/>
henil ti ya: "ah!#"
<Sync time="542.926"/>
"nefeela!# edo# iti al kafola, hare liwang kupil-kupil,# nedo abui, hare arang ter-ter yo!#"
<Sync time="552.717"/>
henil,# dikang di we,# luuku,# hetek ma si, henile.#
<Sync time="558.226"/>
henir ba di luuk do, tadeng yeting-ayoku homi mia,# henil do, hieng moke.#
<Sync time="564.377"/>
hieng mok ba, nala mi,# hede,# he'ura upi yeting-ayoku di hefangi ya:#
<Sync time="569.81"/>
"Fuluk Munuma!#"
<Sync time="571.533"/>
"pifeela hedo malik beeka, hare# yaa riran ba taa yo!#"
<Sync time="575.725"/>
"kaan to!#"
<Sync time="577.342"/>
falang marei, daran ba taa.#
<Sync time="579.498"/>
di ee taa wala do,# Fungfuna Awenkol di yaa,# tafaa do hetawati mi sei he'ura fing# he'ahai nung mihi ya, kokda he'ayoku, hesua, hebuti, heyeting, hetalaama, heyeting-ayoku# tafuda he'ahai mihi.#
<Sync time="594.027"/>
henir do,# nuku di akang sei ma si,# "reng" henile.#
<Sync time="598.62"/>
moku-moku haliel mara mihia.#
<Sync time="600.918"/>
nuku sei ma si,# "reng" ma si,# di mara mihia.#
<Sync time="606.637"/>
hesua hei sei ma si,# henile.#
<Sync time="608.883"/>
hebuti hei baai, heyeting, hetalaama, heyeting-ayoku,# tafada,# tafaa mi ba helik tahang ii,# di# mi mara ii.#
<Sync time="619.278"/>
henil do,# hel Fuluk Munuma do# tadei dayongfi.#
<Sync time="626.043"/>
hel heneng,... hel hefeela do di# ba yaa# pakaai do mi ba he...# hetoku pe dong mihi,# kaanra mi,# hen# di# dekoda loku do baai, dekonrek loku, dekoda loku do haruli ya,# hen di haminang taa.#
<Sync time="648.622"/>
taa ti, tuntama ti,# di hopa paria ti:#
<Sync time="653.412"/>
"ah!# hedo ee mayole nifal tadei, haba neng do!#"
<Sync time="659.185"/>
henil do# di:# "eeh!#"
<Sync time="664.355"/>
"ne'ura wee di la newaili yo, di la nakolri.#"
<Sync time="668.2"/>
"hedo# mayol naha, neng do!#"
<Sync time="673.294"/>
"hedo neng tahai baai nomi wea naha,# dikang neng hu la hado ba siyei do?#"
<Sync time="680.341"/>
henir ba, nala do,# hen# di# enri-tanel.#
<Sync time="686.927"/>
enri-tanel ti,# hel Fungfuna Awenkol do: "ai!#"
<Sync time="691.54"/>
ko yaa:# "enra naha ya,# hen na nolaako!#"
<Sync time="695.802"/>
"ee e'ura wee henok fanga hu nehemarani ya, naha hare,# na noyaa yo!#"
<Sync time="701.045"/>
hen di we akang sei ma si,# di hel telang# hawai me:#
<Sync time="704.436"/>
"ah, dooma baai!# hen kaanri hare awai me.#"
<Sync time="707.624"/>
hen: "ai!# nedo henil maiye, nobeeka, hare nei noyaa!#"
<Sync time="713.283"/>
henil, haba dokaleng.#
<Sync time="715.658"/>
dokalenga,# nala hen# di hefangi ya:#
<Sync time="721.619"/>
"hekaanri, hare# hen# fu takai filei nee nu kaanri.#"
<Sync time="726.439"/>
"hare,# Fuluk Munuma,# ko eneng rifal rimelang yaa do!#"
<Sync time="732.764"/>
"kaan to!#"
<Sync time="734.718"/>
henil mi,# hen# di# hel mi ba,# lapo homi do dong wei,# kaanra mi,# mi ba pelang tahang ii, di tai mitdi,# ya# hemangmat do baai ba# dining sua wan laaki.#
<Sync time="753.937"/>
pelang taha ba laak do,# ya# oro# kalangfor wii hen pe mia ti:# "ai!#"
<Sync time="765.314"/>
o pelang hefaisewang do# hen hasiki.#
<Sync time="770.001"/>
hasiki do, hen di we:#
<Sync time="772.965"/>
"ei!# mara wo, mangmat!# mara wo lawai ba mulang-mulang nu tukong ba sei yo!#"
<Sync time="779.897"/>
di mara ma si,# hel# kalangfor do do wile:#
<Sync time="784.833"/>
"niek taliki-liki, napo liki-liki,# ko wan ming paliki.#"
<Sync time="788.192"/>
henil ma si, hen palike.#
<Sync time="791.05"/>
henil, tukong ba sei: "ei!# wo onang mulang nu.#"
<Sync time="794.53"/>
di mara tukong ma si:# "niek taliki-liki, napo liki-liki" ma si,# hen ee paliki.#
<Sync time="799.859"/>
henil ma si,# hen:#
<Sync time="802.943"/>
"ei, hedo beeka do!#"
<Sync time="805.005"/>
"ai!# beeka, hare# a niek heyal dong miti,# ko# na mara tukong, haba# a dikang aruidi he!#"
<Sync time="815.864"/>
"aruidi he ya, nede marai lawai do tukong o!#"
<Sync time="820.418"/>
henil, hen di# di marei kaanri ya,# mara lawai do tukong mi, wah!# hel kalangfor mayol do di marang kaanri, Fuluk Munuma do hafiki ya,# wo mi ba,# tama hayei.#
<Sync time="832.882"/>
tama hayei do, hen# di pelang do kor kaanri,# hen di laake.#
<Sync time="840.008"/>
di laaki do,# el do di mit do, hiek do hayeng kaang,# yaldo di mit do,# hedo beeka do, aloba do!# di mitdi beeka.#
<Sync time="851.539"/>
henil, haba dowa mangmat hatahang naha.
<Sync time="853.665"/>
mangmat do# fel-mali.#
<Sync time="857.383"/>
fel-mali ba, hen# kabei hawaida naha.#
<Sync time="861.425"/>
haba di ee hefangi ya:# "mangmat!# a emaama hok fangi, na afulo!#"
<Sync time="866.858"/>
henil, hare di hok fanga naha.#
<Sync time="869.405"/>
henil do, di yaari ya,# hen yaa demeelang mia.#
<Sync time="873.836"/>
demelang miadi ya,# ama loku hel# mayol do hotikia ti:# "oh!# kalangfor beeka we ya!"#
<Sync time="883.368"/>
ama hel melang do mia, ama laek panen do,# ama hedieng hetenga loku baai tafada haful.#
<Sync time="889.537"/>
ama hen hefakal loku baai tafada haful,# henile.#
<Sync time="893.99"/>
henir ba, nala yo,# hen# Fuluk Munuma do# di# tut-taha nuku mia,# fel ba hada we hada me.#
<Sync time="904.303"/>
hada we hada me ti,# o# di hefangi ya,# hekila# nuku me ba.#
<Sync time="915.115"/>
kila me mi henu: "nukuta kila, kila leimoti!# nukuta kaapi, kaapi lei'aweni!#"
<Sync time="922.144"/>
"epelang hefaisewang wala baai nohetilaka yo!#"
<Sync time="925.497"/>
"ai, neratala!# beeka,# kafoyang kafe,# teila hu mi ba# iti kor, hare# beeka.#"
<Sync time="933.826"/>
"madi, ekuta# king hawata king# long hawata long oro me, hare# henu a hok fanga yo!#"
<Sync time="940.951"/>
henil, hen,# lunga naha lo,# hel king hawata king, long hawata long do# me.#
<Sync time="947.414"/>
"nukuta king!# king hawata king# nukuta long, long hawata long#" 
<Sync time="952.211"/>
henil, hen: "king-long" henile.#
<Sync time="954.773"/>
hene: "ah!# epelang hefaisewang wala nehetilaka ya,# o# ama nel mi tut kil, lak kil woti ya,# ama# demayol kaang kawaisa hado demelang yaari yo!#"
<Sync time="970.162"/>
"Fungfuna Awenkol# buoka neng, buoka mayol,# tel tahai beeka.#"
<Sync time="975.442"/>
"tel tahai ya,# demayol hado ba demelang yaari ya, nel mi tut kil, lak kil woti.#"
<Sync time="982.264"/>
henir ba, nala mi,# hen di# di kul hado ba marei, mara pelang taha miti:
<Sync time="988.085"/>
"ah!# beeka naha, neratala,# a hefaisewang hetilaka?#"
<Sync time="993.354"/>
"pelang taha ang mit do!#"
<Sync time="995.301"/>
hen di mara pelang taha dong mitdi ya, oh di hada waayangdi ba.#
<Sync time="999.014"/>
"ma haba, ekuta nifal niwata loidi-buida nu, a mielangdi he!#"
<Sync time="1002.566"/>
"naha, nei mielang naha, nukuta!#"
<Sync time="1004.769"/>
henil do, di laak do,# hawata do tebuidi-loida do "king-long, king-long" henile,# henir ba laake.#
<Sync time="1012.381"/>
henir ba laak do, ya mi ba# hel iti Fungfuna Awenkol heya hieng hatani.#
<Sync time="1018.773"/>
heya hieng hatani ya, di hefangi ya:#
<Sync time="1021.54"/>
"ma ba korbai amakaang faring-faring me nu,# a el mi hok ariidi he!#"
<Sync time="1025.936"/>
kalieta nuku di me nu, dodung-dodangdi yaa ba me maiye,# hen eraata, hare el mi hok ariida yo!#"
<Sync time="1031.714"/>
"yoo!#"
<Sync time="1033.698"/>
henil do, di# wo# ya hamwo do# ba bataa hong do ding mara miti.#
<Sync time="1040.994"/>
ding mara mit do, ai, mayol do# iti# mayol loku do ya siya do,# me deme, we dewe.#
<Sync time="1049.407"/>
henil do,# hen# hesiki.#
<Sync time="1053.599"/>
lunga halo,# war do sei hedakiik-dakiikda yo,# kalieta nuku# dodung-dodangdi yaa ba miyei ya:#
<Sync time="1062.641"/>
"ta munuma ba he?# kawaisa ba yo!#"
<Sync time="1065.336"/>
dieng upi haful, tenga upi haful,# henu la hado ba siyei so!#" henil.#
<Sync time="1071.56"/>
henir ba, nala do,# ee deraata he...# heya baai di wik, hare# hen sui kaanri.#
<Sync time="1078.536"/>
ding wahai si,# ama nuku o ya, ya homing miti.#
<Sync time="1082.009"/>
"wah!#" kalieta dakur ba sei, sei ma si, wii foka hu fahat ba marang.#
<Sync time="1087.593"/>
"hee? hedo ee# te hu mia ba?#"
<Sync time="1090.5"/>
henil,# dikang ya ding riyelra, ding wahai si, dara o miti.#
<Sync time="1094.452"/>
"wah!#" dikang dapakdi ba ya dong hayei,# sei ma si, wii hu fahat ba marang.#
<Sync time="1099.742"/>
"ai!# hedo amakaang do te mia?#"
<Sync time="1103.476"/>
di dur ba ma wahai mara ti,# wó bataa hong miti.#
<Sync time="1107.93"/>
bataa hong mit nu,# hen:#
<Sync time="1110.781"/>
"ah!# edo nala kaang re, nala beeka?#"
<Sync time="1113.937"/>
henil ti:# "nedo nala kaang baai naha,# nala beeka baai naha,# Fungfuna Awenkol# buoka neng, buoka mayol, tel tahai beeka, lang tel tahai ya,# dedai kawaisa, kaang kawaisa hado ba# demelang yaari.#"
<Sync time="1131.739"/>
henir ba nala mi:# "ai!# kaango!#"
<Sync time="1136.069"/>
"el do di# nala do di dakikil do# wa nuku mi bang lut# ba ong hayei si,# kalieta do ding hamunang:#
<Sync time="1143.913"/>
"hmm!# munuma do hedo wir te?#"
<Sync time="1146.929"/>
"munuma kawaisa maiye, hedu wida yo!#
<Sync time="1149.882"/>
henir ba, nari ya: "ai!#"
<Sync time="1152.977"/>
ya do ming dakunri mi hel# kalangfor do di heya do dakun do sui ya,# kaanra mi, hayok ba wei.#
<Sync time="1161.906"/>
wei ya, we# iti debuot foka nuku hayoku,# nala do hen# amakaang faring-faring do do wile do:#
<Sync time="1170.228"/>
"kalieta!# war afeidi do, a teng yaa?#"
<Sync time="1173.252"/>
"eh!# ma nedo dikang ring natahang do,# na kalieta beeka,# nede nom ba lol to!#"
<Sync time="1180.778"/>
di miyei kaanri, deraata do mi ba buot dong ii ya, hayoku,# debilei tofang yaa hatani.#
<Sync time="1188.081"/>
hatani ya,# fu ba ee tanekil do# hemi pil-tahang ii,# ee kaang nu, o do# he wo mia.#
<Sync time="1196.562"/>
henil nu, di hefangi ya:# "ma ba# a fu takai maiye,# hetaha nu a hetakai he!# o hewo nu takai!#"
<Sync time="1203.718"/>
hetahang nu tanekil, hare takei he ya,# hewo nu a mi takai yo!#"
<Sync time="1208.265"/>
henir, haba naha,# la hedayongfi ya, hetaha di mi takei.#
<Sync time="1212.035"/>
henil do,# hen tanekildi do, hen ahii fal-falra.#
<Sync time="1216.324"/>
ahii fal-falra do,# hen# ee# mangmat do# dekuya hatapi yaa ba,# sei.#
<Sync time="1227.492"/>
"ei!# na nukuta hebile tofa dong yaa, naran ba taae!# kuya wala hieng nahae.#"
<Sync time="1232.672"/>
"wah!#" di we re ba ti,# kuya do siila naha oro# heya# hepuyung loku do he'afai.#
<Sync time="1239.139"/>
"wah!#" di rar la dowei yo ya,# hen# ayoku dong nateti.#
<Sync time="1245.217"/>
henir ba, nala# hen di# hefanga hen# wo:#
<Sync time="1251.652"/>
"nukuta!# henil ti ya#
<Sync time="1253.451"/>
"weei!#"
<Sync time="1255.188"/>
"ma, nala  maar mi na nee re!#"
<Sync time="1257.875"/>
"ah, maha nala maale?#"
<Sync time="1261.694"/>
heniri ya,# nala hen di# di mara ba ti:# ooh, heya hewo taae ya,# taa ba hen ahii fal-falra.#
<Sync time="1270.111"/>
henir ba, nala mi,# hen di nala do# maari ya,# o ya# mi ba hel# mangmat heri.#
<Sync time="1280.655"/>
dikang# puyung do mi ba# iti# o# hel kuya hawa dong puini,# kaanri ya,# hen# laaki,# demaama hopang yaari, henile.#
<Sync time="1294.972"/>
henil do, di hemaama di me do,# ee hel mangmat di demaama hopang we do,# hen# dara oro# kawadang me yo, hen munuma rin-rinra: "ah!#"
<Sync time="1306.163"/>
"Fuluk Munuma do# tei mia mangmat di hien ba?#"
<Sync time="1312.434"/>
"mangmat!# te mia eya hok siyei?#"
<Sync time="1316.887"/>
"eh!# naha do!#"
<Sync time="1319.372"/>
"naha do!# a eya hien do!#"
<Sync time="1323.443"/>
"ai,# maama,# na hefanga kaang baai, haba# niya di nekaferingdi he!#"
<Sync time="1329.682"/>
"ai, eng hefanga!#"
<Sync time="1331.401"/>
"niya oro# nukuta hebile tofang taa yo!#"
<Sync time="1335.495"/>
"fu tanekildi yo!#"
<Sync time="1338.277"/>
henir ba, nala hen# hen tol ba mi ba# hopa dong yaari.#
<Sync time="1344.261"/>
henil, hen# Fuluk Munuma: "ei!# takia-takia, takia!# e'ai hopang yaa!#
<Sync time="1349.67"/>
"nedo mi ba tut kil, lak kil woti ya,# e'ai kaang kawaisa hado ba# emelang sei, hare e'ai hopang yaae!#"
<Sync time="1357.609"/>
henil: "ai!# naha!# ko ri potang-tafilo!#"
<Sync time="1363.125"/>
henir ba, nala mi hen# hel Fuluk Munuma do ama soora nuku hetidei ba lakaang bula-buladi ya,# ee iti# hel kalangfor do# ama# o# kawen ba tong kawen nuku mi ba# lang huipang tidei ba henal.#
<Sync time="1383.567"/>
he'aha loku do mi ba o tideng do kafia-kafia nahanri ya, nari.#
<Sync time="1389.441"/>
henil do,# ee mangmat ya# iti# hel# hewiil do# dining ayoku teibu maiye,# hedo di hefangi ya:#
<Sync time="1403.067"/>
"he!# epaakai nuku nel naha maiye, na aful!#"
<Sync time="1405.79"/>
henil ma si, wii bikat nuku haful.#
<Sync time="1408.259"/>
henil, henil do, mangmat he...# hepaakai do# la takda,# hel# kalangfor hewiil# hepaakai do dei dedi.#
<Sync time="1418.368"/>
"hah, efeela hati hepaakai lakaang faring do,# re a la takei?#"
<Sync time="1423.865"/>
henil haba, di hefanga naha.#
<Sync time="1425.272"/>
korbai di hefanga maiye, di haful nu,# hare,# di hefanga naha.#
<Sync time="1430.335"/>
heniri ya, hen# hemaama dotaki ba mi ba dedai hopa do dong yaari ya, nala dong# hen:# "ko# yal mida maiye,# ri ming tel fakda yo!#: 
<Sync time="1443.488"/>
henil do,# natu nuku mihii,# kaanra mi,# iti# hel kalangfor do mi di mi tai miti,# dikang ama tafaa nuku mihi,# hel Fuluk Munuma do di tai miti.#
<Sync time="1458.587"/>
tai mit ba, nala yo,# hen# di hefangi:#
<Sync time="1463.946"/>
"kata,# ri ming tel fakda ma hemon maiye,# henu# kaanri,# erowa nu# henu# iti# nemayol o!#" Fungfuna Awenkol di henile.#
<Sync time="1480.031"/>
henir ba nala do,# hen# hel kalangfor do# di# dei do wok mi he,# di kabei dabele, tafaa hieng "kreek" henile.#
<Sync time="1491.378"/>
"wah!#" Fuluk Munuma di# dei la dosaai "yaaai" nu,# kadel ba mi sei natu loku baai tokadel.#
<Sync time="1500.106"/>
henir ba nala yo, "aai!" melang lohu do: "ai, la tara sei,# ri nala karnukung# do# herieng halakda yo!#"
<Sync time="1507.411"/>
henil do, ama sei dedieng detenga, defakal# hel baai ee di hafur loku do ama tafada hedieng leki ya mii.#
<Sync time="1514.472"/>
mii do,# hen# kaanri.#
<Sync time="1520.114"/>
kaanri ya,# nala do hen# Fuluk Munuma do# Fungfuna Awenkol difal fala nuku mia.#
<Sync time="1528.443"/>
henil hel# kalangfor hewiil do# hedo henir ba nari yo, hel# kalangfor do# ama# hatani ya,# iti hohayori.#
<Sync time="1542.969"/>
dikang di teibu# yaa ma si,# ya deya hiengfar nu mia ma si:#
<Sync time="1547.55"/>
"mangmat!#"
<Sync time="1550.035"/>
"ee# paakai nuku nel naha maiye, na aful!#"
<Sync time="1553.658"/>
henil do, hen di wii bikat nuku haful.#
<Sync time="1556.174"/>
henil, henil do# mangmat he...# hepaakai do la takda.#
<Sync time="1560.515"/>
henil: "mangmat!#"
<Sync time="1562.431"/>
"ede epaakai do la takda do?#"
<Sync time="1564.467"/>
"ai!# it to di hefanga ti:# "epaakai nuku nel naha maiye, na aful!" henil ba,# ni heya hiengfar yaati henil, henil mi,# nepaakai mi hel, del la takdi to.#"
<Sync time="1575.352"/>
heniri yo, wah,# hel hewiil do baai ama feni ya,# kaanra, ama tai har, tai hapiyeidi yo.#
<Sync time="1582.985"/>
yal heya nu iti kalangfor foka nu hedi,# hewiil o# yal# kalangfor kiding nu hen hedi.#
<Sync time="1591.531"/>
hen mia dokaani.#
<Sync time="1593.015"/>
&lt;silence&gt;
<Sync time="1598.045"/>
kaanri hoo?#
<Sync time="1599.076"/>
&lt;silence&gt;
</Turn>
</Section>
</Episode>
</Trans>
